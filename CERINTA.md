Implementarea unui sistem de alarmă bazat pe microcontroler, tastatură, ecran LCD, buzzer, senzori de prezență de tip PIR și servomotor – “passive infrared sensors”

Caracteristici:

Sistemul va conține 2 senzori de tip PIR pentru detecția prezenței persoanelor;

Armarea și dezarmarea sistemului de alarmă se va face cu ajutorul unui cod special introdus de la tastatură; armarea alarmei va acționa servomotorul, presupunând că în realitate acesta acționează un sistem de închidere a unei uși;

Odată armat, sistemul va detecta prezența unei persoane neautorizate în două încăperi (un senzor în fiecare încăpere) și va afișa câte un mesaj corespunzător pe un afișaj LCD, ca de exemplu: „Alerta camera 1”, „Alerta camera 2”, „Alerta ambele camere”, „Zone libere”, etc.

Fiecare alertă afișată pe LCD va fi însoțită și de un semnal sonor caracteristic, cu ajutorul unui buzzer; în cazul prezenței celor două alerte simultan, se vor succeda în buclă cele doua semnale sonore diferite, cu repetitivitate de 2 – 3 secunde;

Dacă sistemul este dezarmat, se va afișa un mesaj corespunzător pe LCD, iar buzzer-ul va fi oprit chiar dacă senzorii PIR detectează ceva.
